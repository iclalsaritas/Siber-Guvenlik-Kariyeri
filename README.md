Herkese merhaba. Siber Güvenlik alanında kariyer hedefleyenler ve kendilerine yol haritası çizmek isteyenlere faydasının dokunacağını düşündüğüm bir Kariyer yazısı hazırlamış bulunmaktayım. Bildiğimiz üzere Siber Güvenliğin, geçmişte olduğu gibi günümüzde ve gelecekte de büyük önem arz ediyor oluşu kaçınılmazdır. Günlük hayattaki tehlikelerden ziyade, Şirketler için kritik bir anlamı olan Siber Güvenliğin dalları Ofansif ve Defansif olarak iki kısma ayrılan ana dalın içinde alt dallara ayrılır. Ofansif-Defansif nedir, alt dallar hangileri bunlardan bahsedelim biraz.
 
-OFANSİF-

Kırmızı Takım dediğimiz saldırgan tarafı temsil eder. Bir sisteme sızar ve sistemdeki zayıflıkları bulmak üzerine çalışır.

1-	Sızma Testi Uzmanı : Kurumun güvenliğini sağlamak için sisteme sızma testi uygulayan kişidir. Uygulanacak testi belirlemek için müşterilerle senkronize çalışır. Sistemdeki güvenlik zayıflıklarını belirlemek için müşterinin ağını hem uzaktan hem de yerinde test eder. Olası senaryoları canlandırır. Bu çalışma sonucu ortaya çıkan sonuçtaki güvenlik risklerini tespit eder ve önlemleri alır. Müşterisine olası riskleri ve sonuçları aktarır.

2-	Exploit Geliştirme Uzmanı : Bilgisayarda ve yazılımsal hatalardan kaynaklı olan açıklardan faydalanmak için geliştirilmiş programlar olan exploit, sisteme izinsiz giriş yapmakla kalmayıp yetkili kullanıcı adıyla sistemi devre dışı bırakır. Exploit geliştirici olarak çalışan kişinin de bu alana hakim olması gereklidir.
  
  
-DEFANSİF-

Mavi Takım dediğimiz savunan tarafı temsil eder. Saldırganın hamlelerini bilir ve savunma üzerine geliştirmelerde bulunur. 

1-	Sistem Güvenliği Uzmanı : Şirketlerin bilgisayar ağları, telefon ve internet altyapısı, veri merkezi ve bulut ağ yapılarını kontrol eden kişiye verilen isimdir. Bu sistemlerin güvenlik politikalarını yönetmekten ve sorun ile taleplere çözüm belirlemekten sorumlu kişidir.

2-	Adli Bilişim Uzmanı : Delil niteliği taşıyan veya araştırma verisi olarak görülen bilişim kaynaklı göstergelerle ilgilenir. Bilişim alanında ileri düzey bilgilere sahip olarak mesleklerini yerine getirmiş olurlar. Adli bilişim alanı; dijital kaynaklı veri ve bilgilerin, kanıt oluşturma veya suç göstergesi olarak sunulabilmesine olanak tanır. Böylelikle adli süreçlerde dijital delil dediğimiz kanıtlar sunularak olayın aydınlatılmasında önemli bir adım atılmış olur.

3-	Zararlı Yazılım Analisti : Kullanıcıların isteğinin dışında gelişen olaylar sonucunda bilgisayarları etkileyerek önemli bilgilerin çalınmasını, kritik bilgilerin silinmesini hatta şifrelenmesini ve üzerinde oynamalar yapılmasını sağlayan zararlı yazılımlar, solucan, reklam, casus, bot, fidye ve truva atı gibi virüslerden oluşabilir. Bir zararlı yazılım uzmanı bu alanda geçerli bir yetkinliğe sahip olmalıdır.

4-	SOC Analisti : Kurum bünyesinde bulunan sistemlerin log yönetimi, siber istihbarat, güvenlik izleme faaliyetlerinin gerçekleştirilmesi, olayların önceliklendirilmesinin ve sınıflandırılmasının yapılması, şüpheli durumların ve oluşan alarmların incelenerek L1 analizinin yapılması, gerçekleştirilen analiz sonucunda ihtiyaç olması durumunda ilgili birimlere aktarım yapılması, güncel güvenlik tehditlerinin takibi ve raporlanması, siber savunma için gerekli dokümanların hazırlanmasının ve güncel tutulmasının sağlanması SOC Analistinin başlıca görevlerindendir.

5-	Güvenli Yazılım Uzmanı : Bir geliştirici ekibiyle güvenli yazılım araçları ve sistemleri oluşturur, yeni yazılım çözümleri için mühendislik tasarımları sağlar, yazılım tasarımı-uygulaması ve testinde liderlik eder, yazılım güvenliği stratejisi geliştirir, gelişmiş yazılım güvenlik tekniklerini uygular, test eder ve çalıştırır, olası yazılım açıkları için sürekli güvenlik testleri gerçekleştirir ve ortaya çıkan sorunları giderip hata ayıklar. 
  

/NOT/

Kırmızı ve Mavi Takım dışında bir de Mor Takım vardır. Mor Takım, Kırmızı Takımın saldırma hamlelerini Mavi Takımın ise savunma hamlelerini çözümler ve geliştirme üzerine çalışmalarda bulunur.

/SİBER GÜVENLİK KAYNAK TAVSİYELERİ/

https://www.youtube.com/@SiberKampus

https://www.youtube.com/@pwnlabme7974

https://www.youtube.com/@turkiyesiberguvenlikkumele6983

https://www.youtube.com/@STMDefence

https://www.youtube.com/@mdisec

https://www.shodan.io/

https://www.vulnhub.com/

https://www.hackthebox.com/

https://tryhackme.com/

https://pwnlab.me/

https://portswigger.net/

https://picoctf.org/

https://attackdefense.com/

https://ctftime.org/  

https://pentesterlab.com/

Ömer ÇITAK/Ethical Hacking-Offensive&Defensive 





